---
title: "La Ronda de Boltaña - Baixando t'a escuela"
date: 2024-08-08
authors:
  - name: lekinu
groups:
  - La Ronda de Boltaña
years:
  - 2003 
genres:
  - Folk
excludeSearch: false
draft: false
---
Ascuita la cancion: [YouTube](https://www.youtube.com/watch?v=fxulbcLrfZs) | [Spotify](https://open.spotify.com/track/5jclVFaLfDFGouJNaNvG2V?si=99cafe85d34540e5) | [Apple Music](https://music.apple.com/ve/album/ya-arrib%C3%B3/1622680608?i=1622680762)

<pre>
Dm  G7  C  F
Dm  G7  C

      C
Ta Boltaña he de baxar
      G7
dende Silbes a estudiar,
     C             F          G7
o maitin prenzipia ya a dispertar

      C
Dando trucos con o piet,
      G7
blincaré de tres en tres,
    C           F             C  C7
o tozuelo me fa cuentas d´o rebés

     Dm             G7
O morral ye plen de libros
    C          F
y ficau en o pochón
    Dm             G7         C  C7
o recau qu´en casa nuestra me dán

     Dm           G7
A gramatica y a istoria
       C         F
cheografia u relixión,
        Dm              G7       C
biellas paxhinas ¡Que emporcadas ban!

     F
¡Que nieba, que nieba,
  Bb   C7    F
a cara se me chela!
   F
¡Ascape, ascape,
  C7           F
tenemos que plegar!
   F
Luego ta Boltaña
    Bb    C7    F
o maistro mos carraña,
   F
se torna prou furo
      C7          F
y mos clama "chabalins"

Dos bezes en os didos
m´ha trucau a palmeta
por charrar en a fabla
que ye d´o mio lugar.
Debán d´os mios amigos
que charran castellano
d´as antigas parolas
m´en fan abergoñar.

A burla m´han feito
no he estudiau muito tiempo
pos mi pai me manda
as güellas paxentar;
a fosca cozina
con os mixins denzima,
me ye imposible
poder-me conzentrar.

En rematar a clase
a brenda mos minchamos,
arredol d´a gran mesa
d´o biello profesor.
En a estufa se creman
os leños que he trayiu,
rustidas as tortetas
sapen muito millor.

De tardada y al tornar
chunto a l¨Ara he de pasar
por o puen que m´endreza ta o lugar.
O camín he de puyar,
me prenzipio a xorrontar,
boi cantando y as bruxas s én iran.

En os güellos de mi mai
a tristura creigo bier
mil periglos piensa puedo correr.
A mi pai en o treballo
güei le tiengo que aduyar
luego plega ña ora d´ir a zenar

En a olla bulle a sopa
que acotrazia con amor
mai en fa que tot me sepa millor.
Ya en o leito cuan m´aduermo
siento en suenios o cantar
d´ixe gallo que me ba a dispertar. </pre>
